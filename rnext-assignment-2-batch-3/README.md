এই মডিউলে যা যা দেখানো হয়েছে, তার উপর ভিত্তি করে আপনাদের জন্যে চলে এলো দ্বিতীয় এসাইনমেন্ট । এই এসাইনমন্টের জন্য আমরা HTML এবং Tailwind CSS ব্যবহার করে একটি template তৈরি করে দিয়েছি । আপনাদের কাজ হবে এই template ব্যবহার করে এসাইনমেন্ট করা। এই এসাইনমেন্টে আপনি নিজের ইচ্ছা মত ডিজাইন বা টেমপ্লেট পরিবর্তন করতে পারবেন না ।  আপনাকে এই মডিউলে যা যা শেখানো হয়েছে, শুধু মাত্র সেগুলো ব্যবহার করেই **Vite & React** দিয়ে জাভাস্ক্রিপ্ট ব্যবহার করে প্রজেক্টটি করতে হবে । অন্যথায় আপনার মার্কের উপর প্রভাব পরতে পারে ।

## এসাইনমেন্টে আপনাকে যা যা করতে হবেঃ

✓ পূর্বের এসাইনমেন্টের মত **npm create vite@latest** কমান্ড ব্যবহার করে একটি নতুন React প্রজেক্ট তৈরি করুন এবং সেখানে Tailwindcss ইন্সটল করুন । এর পরে আমাদের দেয়া index.html ফাইল এর কোড গুলোকে রিয়্যাক্টে রূপান্তর করুন । 

✓ বাম পাশে রয়েছে একটি "CREATE ORDER" ফর্ম, যেখানে ইউজার এর জন্য নতুন অর্ডার তৈরি করা যাবে ।  ফর্মে থাকবে - কাস্টমারের নাম এবং ফুড আইটেমের নাম। 

✓ আইটেমের মধ্যে আপনি আপনার ইচ্ছা মত ফুডের নাম, ছবি এবং দাম রেন্ডার করতে পারবেন । Relevent Food Icon ডাউনলোড করে নিয়ে এসে দেখাতে হবে । 

✓ ইউজার যেই যেই ফুড আইটেম এর Plus (+) বাটনে ক্লিক করবে - তার দাম এর উপর নির্ভর করে, "Place Order" বাটনে ইউজারের টোটাল বিল এর এমাউন্ট দেখাতে হবে এবং Minus (-) বাটনে ক্লিক করলে, টোটাল বিল এর এমাউন্ট হিসাব করে দেখাতে হবে । 

✓ অর্ডার সাবমিট করলে, ডান পাশে  Order Reports সেকশনে যুক্ত হবে এবং এবং উপরের Order Summary সেকশনে অর্ডারের পরিমাণ আপডেট করতে হবে । 

✓ Order Reports লিস্টে প্রতিটি অর্ডার এর পাশে প্রাথমিকভাবে Deliver এবং Delete বাটন থাকবে । Deliver বাটনে ক্লিক করলে, Order Reports - এ ওই অর্ডার এর Status পরিবর্তন হয়ে Pending থেকে Deliver হয়ে যাবে এবং Deliver বাটনটিও আর থাকবেনা । সেই সাথে Order Summary - এর Pending কার্ড থেকে একটি অর্ডার কমে Delivered - এ একটি অর্ডার বেড়ে যাবে । 

✓ Delete বাটনে ক্লিক করলে সেই অর্ডারটি লিস্ট থেকে মুছে যাবে এবং সামারি সেকশন আপডেট হবে।

✓ অর্ডার লিস্ট Filter করা যাবে স্ট্যাটাস এর ভিত্তিতে - All, Pending, Delivered। ইউজার যেটি সিলেক্ট করবে শুধুমাত্র সেই স্ট্যাটাস এর অর্ডার গুলো দেখাবে।


## কিভাবে সাবমিট করবেন:

সবচেয়ে সহজে বুঝার জন্য [এই ভিডিওটি](https://learnwithsumit.com/rnext/courses/rnext/how-to-submit-assignments-in-reactive-accelerator-course) দেখে ফেলুন।

এসাইনমেন্টে আপনাকে মাত্র দুইটা জিনিস সাবমিট করতে হবে।

1. **GitHub private repository link:** অবশ্যই সঠিক গিটহাব রিপোজিটরি লিংক দিতে হবে। ভুলে অন্য কোনো লিংক দিলে আপনি এসাইনমেন্টের মার্ক পাবেন না তাই সাবমিট করার আগে নিউ ট্যাবে লিংক ওপেন করে চেক করে নিবেন সঠিক লিংক জমা দিচ্ছেন কিনা।
2. **Live site link:** নেটলিফাইতে বা ভার্সেলে সাইট হোস্ট করে সাইটের লাইভ লিংক দিতে হবে। ভুলে অন্য কোনো লিংক দিলে আপনি এসাইনমেন্টের মার্ক পাবেন না তাই সাবমিট করার আগে নিউ ট্যাবে লিংক ওপেন করে চেক করে নিবেন সঠিক লিংক জমা দিচ্ছেন কিনা। নেটলিফাইতে বা ভার্সেলে কি ভাবে হোস্ট করতে হয় তা আপনি না জানলে [এইখানে ক্লিক](https://learnwithsumit.com/rnext/courses/rnext/how-to-deploy-your-project-to-vercel-free) করে দেখে নিতে পারেন।

**সাবমিট একবারই করতে পারবেন তাই ভালো করে দেখে সাবমিট করবেন।**

## GitHub private repository কিভাবে তৈরি করবেন:

Github Private repositoty তৈরি করতে [এইখানে ক্লিক করুন](https://classroom.github.com/a/-3qeY_Vm) অথবা ব্রাউজারে এই লিংকে **https://classroom.github.com/a/-3qeY_Vm** ভিজিট করুন। লিংকে যাওয়ার পরে **Accept this assignment** এ ক্লিক করুন। সর্বোচ্চ ১ মিনিট পরে পেইজটি রিলোড দিলে আপনি আপনার রিপোজেটরি লিংক পেয়ে যাবেন। মনে রাখবেন, আপনাকে এই লিংকটি আমাদের প্লাটফর্মে সাবমিট করতে হবে। না বুঝলে উপরে বলা ভিডিও টিউটোরিয়ালটি দেখে নিন।

## Assignment এর জন্য প্রয়োজনীয় template HTML:

প্রতিটি assignment এর সাথে প্রয়োজনীয় HTML template আমরা দিয়ে দিয়েছি যেন আপনাকে HTML template নিয়ে সময় নষ্ট না করতে হয়। কোর্সের GitHub repository এর সংশ্লিষ্ট ব্রাঞ্চে গেলেই আপনারা 'dist' folder এর ভিতর HTML template পাবেন। না বুঝলে [এইখানে ক্লিক](https://learnwithsumit.com/rnext/courses/rnext/how-to-submit-assignments-in-reactive-accelerator-course) করে টিউটোরিয়াল দেখে নিতে পারেন।

## এসাইনমেন্ট মার্কস পলিসি:

আপনি নির্ধারিত সময়ে এসাইনমেন্ট জমা দিলে এবং সব কিছু সঠিকভাবে করলে সম্পূর্ণ মার্ক পাবেন। এর পরে জমা দিলে আপনার মার্ক নিচের নিয়মে কাটা যাবে -

1. ডেডলাইনের পরে এক ঘণ্টার মধ্যে জমা দিলে 10% মার্ক কাটা যাবে।
2. ডেডলাইনের পরে এক ঘণ্টার বেশি কিন্তু 24 ঘণ্টার মধ্যে জমা দিলে 30% মার্ক কাটা যাবে।
3. ডেডলাইনের পরে 24 ঘণ্টার বেশি পরে জমা দিলে 50% মার্ক কাটা যাবে।
4. কোর্স ডিউরেশনের পরে আমরা এসাইনমেন্ট গ্রহণ করবো না।

অবশ্যই কোর্স চলাকালিন সময়ে এসাইনমেন্ট জমা দিতে হবে। কোর্সের ডিউরেশন শেষ হয়ে গেলে তার পরে আপনি এসাইনমেন্টে জমা দিলে এসাইনমেন্টের মার্ক পাবেন না।

## সাবমিট করার পর কোড পরিবর্তন:

আপনি ভেবে নিতে পারেন আপনি ওয়েবসাইটে সঠিক সময়ে এসাইনমেন্ট সাবমিট করে নীরবে পরে গিটহাবে কোড পুশ করতে থাকবেন! আপনার গিটহাবের সর্বশেষ কমিট দেখলেই আমরা বুঝতে পারবো আপনি কখন কোড আপডেট করেছেন। সে অনুযায়ী আমরা আপনার মার্ক কেটে নিবো। তাই এসাইনমেন্ট এর সময় পার হবার পরে আমরা আশা করবো আপনি চালাকি করে আর কোড পুশ করবেন না আপনার রিপোজিটরিতে। এটা করলে আপনার সম্পূর্ণ মার্ক কাটা যেতে পারে।

## এসাইনমেন্ট মার্কস কবে পাবেন:

আমরা সর্বোচ্চ ১৫ কার্যদিবসের ভিতরে এসাইনমেন্টের মার্ক দিয়ে দেওয়ার চেষ্টা করবো। ক্ষেত্র বিশেষে একটু দেরি হতে পারে কারো কারো মার্ক পেতে।
